Gisteren i min zuster voe den jiste kji sinds uoit
Eurne vrijer meegebrocht noa toezens tus
Vader was wa lastig en oes moeder was nerveus
Ze was te zessen ipgestoan voe de gruote kus
En 't ziet er hinnen slim ut moa ji wel sympathiek
En min zuster liek gelukkig, 't is tjinnige da telt voe mie

Nonkel dirk i homo jit een vruowe en een kind
Moa wie zegter dat azuo wok nie kan gan
't is publiek geheim en z' in t nie deure noa dat skint
Voer oeznen dirk it oltit zuo gegaen
Moar ie slapt veel minder goed dan vroeger dat is dramatiek
Troage moa zeker takelt ie af, mentaal en fysiek

En de wirelt bluft moa draain en ti wel spittig dat o de verkjirde kant is lik dat er niet an de hand is
En de wirelt bluf wok drojn zonder oes

Anneke is 20 zi nog nuoit ne vrijer het
En 't begint meskien een bitje of te steken
Meiske is verzichtig en kan da wel goed verstoan
Ze stoan pertank te drieng in hjille reken

Moar oe langer dazze wacht oe moelijker dat is voe te behun
En ze peis ol af en toe ne kjir an een carriere bie de nun

Ik ik ben ne pipo en ti nieten nuoit nie wel
En ik wetet wok ollemolle nie mi
Kmoete nog van olles doen en nog vee mjir vertel
Ben an trachten voe hin vrieen tit mi tin

's aves loate in min bedde bluvvek wakker voe skaapkes te tel
Ki hin goeste voe te slapen ki mjir goeste voe no ntwie te bel